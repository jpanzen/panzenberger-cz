---
title: Webové šablony vs. vlastní design. Co je pro vás lepší?
author: Jan Panzenberger
date: 2024-07-09
description: WordPress šablona je ikonickým pojmem ve světě webů. Nicméně svět webů se neustále vyvíjí a vyvíjí se rychle, tak si pojďmě ukázat, jaké jsou rostoucí trendy ve světě web developmentu.
keywords: WordPress šablony, Wix vs WordPress, výběr WordPress šablon, alternativy k WordPressu, jak vybrat správnou šablonu
image: https://res.cloudinary.com/dqj7b3wti/image/upload/v1720563348/thumbnail-wordpress-sablona_x6o3op.webp
imageAlt: thumbnail článku
---

WordPress šablona je ikonickým pojmem ve světě webů. Nicméně svět webů se neustále vyvíjí a vyvíjí se rychle, tak si pojďme ukázat, jaké jsou rostoucí trendy ve světě web developmentu a zda se stále vyplatí koupit si předpřipravenou šablonu.

AAbych vše uvedl na pravou míru, mám na mysli WordPressové "Classic Themes", tzn. šablony, ve kterých máte vše tak nějak napevno a vy máte možnost měnit pouze věci jako tvar menu, barevné schéma, logo stránky, nadpis stránky a podobně. Takové šablony najdete třeba na stránce [themeforest.net](https://themeforest.net)

**Rychlá odpověď:** Ne, v roce 2024 se rozhodně placená šablona nevyplatí. Pokud chcete mít web rychle hotový a nechcete se učit programovat, nebo ovládat jeden z block-builderů, pořiďte si raději [wix](https://wix.com)

**Proč tomu tak je?:** Samotný WordPress ve svých posledních updatech nasazuje větší a větší podporu tzv. block themes. Block themes jsou novější forma Classic themes, jsou daleko lepší v tom, že vám dávají svobodu postavit si web, jak chcete, prostřednictvím block-builderu Gutenberg..

Už z této informace samotné vám musí být tak nějak jasné, že kupované WordPressové Classic šablony začínají být tak nějak oldschool.

Nechci tvrdit, že šablony nefungují, nicméně je třeba si uvědomit, že classic šablona je ve své podstatě vytvořená "napevno" a může se vám stát, že budete potřebovat pomoc programátora, který někdy vyjde poměrně draho.

Ironicky jsem ve svém životě potkal člověka, který byl zarytým fanouškem klasických šablon a bylo viditelné, že práci web-designerů a web-developerů si moc necení, když si to přece může naklikat sám. Tohle přesvědčení samozřejmě zmizelo ve chvíli, kdy bylo potřeba na web nahodit něco, co šablona "neuměla".

## Jaké je pro mě řešení?

Pokud chcete web stavět classic šablonou, můj odhad je, že chcete web dělat sami, bez starostí a nutnosti něco programovat nebo se učit nový nástroj.

Zkuste se podívat na [wix](https://wix.com), který už dost možná znáte.

Wix je intuitivní nástroj, ve kterém budete mít web připravený za pár hodin, možná ani to ne.

Pro náročnější projekty doporučuji WordPress stavět přes block-buildery, například [Breakdance](https://breakdance.com/) nebo [Elementor](elementor.com), obě populární možnosti podporují commerce pluginy pro eshop.

No a pokud víte, že ani block-builder vám nebude stačit, raději si najměte programátora.

Ano, programátor vám sice vytvoří šablonu, v tom lepším případě web postaví přes modernější platformu, ale vše budete mít šité na míru pro váš případ.

V minulosti byly classic themes poměrně dobré řešení, nicméně tato doba je dávno pryč a z mého pohledu už asi neexistuje případ, kdy by se zakoupení classic šablony vyplatilo.

**Ale co když potřebuji funkce, na které wix nestačí?**

Pokud jste se dostali do bodu, že přemýšlíte nad tím, že chcete custom funkcionalitu, tak se vykašlete jak na Wix, tak na classic šablonu - ani jedno vám nebude stačit.

## Stále si nevím rady, jak dál?

Není problém, kontaktujte mne a můžeme si domluvit zdarma konzultaci, ve které mi sdělíte vaše potřeby a já vám pomůžu vybrat správné řešení!
[Domluvit konzultaci](/#contact)