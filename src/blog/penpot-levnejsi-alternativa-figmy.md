---
title: "Penpot jako alternativa Figmy: Stojí za to?"
author: Jan Panzenberger
date: 2024-07-25
description: Figma je oblíbený industry standard pro prototypování, ale po Figmy společnost Adobe nasazuje nepříjemně rostoucí ceny. Penpot je zdarma a open-source alternativa, která může být zajímavou volbou pro designery či vývojáře.
keywords: Design nástroje, UX nástroje, UI nástroje, Prototypovací nástroje, Wireframe nástroje, Figma, Penpot, Figma alternativy
image: https://res.cloudinary.com/dqj7b3wti/image/upload/v1721940907/thumbnail-penpot-alternativa-figmy.webp
imageAlt: thumbnail článku
---

[Figma](https://www.figma.com/) je profláklý industry standard napříč různými druhý kreativců. Pokud děláte UX, UI, Wireframy, příspěvky na socky, nebo snad dokonce i loga, pravděpodobně znáte Figmu.

Znáte ale [Penpot](https://penpot.app/)?

**15. Září 2022**
se společnost [Adobe](https://www.adobe.com/) rozhodla koupit Figmu. Postupně tak nahradila svůj vlastní produkt Adobe Xd právě Figmou, na kterou nasadila své nechvalně známé ceníky. Na druhou stranu to ale znamená i bohatější tok peněz do vývoje aplikace, což je vždy výhodou.

Pojďme se v tomto článku podívat na alternativu Penpot, který všechny své funkce nabízí úplně zdarma. A co víc, je open-source, takže jej klidně můžete hostovat na svém vlastním firemním serveru a nemusíte se bát o vaše data.

## Cílová skupina Figmy

Profesionální designeři a studia, které chtějí spolehlivý, robustní nástroj s hromadou funkcí a workflow zaměřeným na potřeby kreativců a designerů.

Samouci a studenti - většina návodů a tutoriálů ohledně designu je ve Figmě. Nástroj je s určitým omezením zdarma, nicméně studenti si mohou bezplatně zažádat o Pro verzi.

## Cílová skupina Penpot

Webdevelopeři, kteří jsou spíše kodéři než designeři a je pro ně pohodlnější nad designem přemýšlet z hlediska kódu.

Menší či začínající firmy, které by chtěly nějakou levnější alternativu.

Firmy, které chtějí mít absolutní kontrolu nad svými daty.

## Kdy se pro mě vyplatí alternativa?

Nechci tvrdit že Penpot je automaticky lepší alternativa Figmy, jednoduše to tak není, protože Figma je starší, robustnější nástroj s velkým množstvím pluginů a obrovskou komunitou. 

Nicméně záleží na Vašich potřebách a na Vašem budgetu.

Jestliže jste malá firma, ve které frontend vývojáři tak nějak vytváří i návrhy, možná je pro Vás Penpot lepší alternativou.

Workflow Penpotu, byť velmi podobný Figmě je spíše developer friendly, oproti Figmě, která je naopak designer friendly.

To znamená, že flexbox, grid a další řada funkcí funguje víceméně stejně jako v CSS, což pro programátora dává daleko větší smysl. Dokonce je zde margin!

Devmode je součástí Penpotu. A zdarma.

Další výhodou Penpotu je fakt, že hostovat jej můžete na Vašem vlastním serveru, což může být fajn pro případ, že chcete mít kontrolu nad svými daty.

Nicméně jestliže jste firma, které peníze nedělá problém, jste zaběhlí v komplexním designu, prototypování, vytváření komplexních design knihoven a potřebujete robustní nástroj, který zestárnul jako víno, raději zůstaňte u Figmy, přesun pro Vás nedává smysl.

## Závěr

Na závěr pouze stačí shrnout, že Penpot je jednoduše velmi zajímavá zdarma a open-source alternativa zaměřená na mindset vývojáře. Za mě se rozhodně vyplatí nástroj vyzkoušet, doslova za to nic nedáte.

Na druhou stranu Figma jednoduše řečeno prostě funguje, pokud jste na platební model zvyklí a s nástrojem jste spokojeni. Jste profesionální designer, či začátečník/student? Zůstal bych u Figmy.

Chcete se na cokoliv zeptat? Nebo byste potřebovali radu ohledně prototypování či designu? Neváhejte mě [kontaktovat](/#contact), probereme co vás tlačí.