---
title: Nejlepší webové nástroje pro malé firmy. Jak si vybrat ten správný?
author: Jan Panzenberger
date: 2024-06-26
description: V dnešní době máme k dispozici spoustu nástrojů, ve kterých se dá dělat web pro váš portfoliový či firemní web. Který z nich je ale pro mé podnikání nejvhodnější?
keywords: webové nástroje pro malé firmy, tvorba firemního webu, porovnání webových platforem, WordPress vs Webflow vs Framer vs Wix, výběr nástroje pro tvorbu webu, cena a uživatelská přívětivost webových nástrojů, statické generátory stránek (SSG)
image: https://res.cloudinary.com/dqj7b3wti/image/upload/v1720013540/thumbnail-webove-nastroje_vtizb4.webp
imageAlt: thumbnail článku
---

V dnešní době máme k dispozici spousty nástrojů, ve kterých si můžeme nechat web sestavit.

Který z nich je ale pro mé podnikání nejvhodnější?

V tomto článku jsem pro vás vybral mých top 5 nástrojů ve kterých weby tvořím.

Zhodnotím zde:
- Cenu jednotlivých nástrojů
- Technické možnosti nástrojů
- Uživatelskou přívětivost
- Čemu se rozhodně vyvarovat

Pojďme se na to tedy podívat.          Z tohoto důvodu nedoporučuji se pouštět WordPressu, pokud s ním už nemáte předchozí zkušenosti.

1. [**WordPress**](#WordPress) - Populární platforma fungující na modularitě pluginů.
2. [**Webflow**](#Webflow) - Široce obsáhlá všestranná platforma, která umí tak nějak vše.                
3. [**Framer**](#Framer) - Nástroj zaměřený na designery a pohodlnou, avšak efektivní tvorbu webu.
4. [**Wix**](#Wix) - Jednoduchý nástroj, který zvládne každý.
5. [**SSG**](#SSG) - Naprogramovaný web má nekonečné možnosti a jeho údržba je velmi levná.

<h2 id="WordPress">1. WordPress</h2>

WordPress je ověřená klasika s obrovským podílem na trhu. Velkou výhodou i nevýhodou WordPressu je jeho ekosystém pluginů.

Pomocí těchto pluginů můžete ve WordPressu vytvořit téměř cokoliv.

Pokud to ale s pluginy přeženete, můžete mít problém s konflikty mezi dvěma různými pluginy a web vám může přestat fungovat. Zároveň některé pluginy, které aplikujete, mohou váš web udělat náchylnější k hackerským útokům.
    
Z těchto důvodů nedoporučuji se pouštět do WordPressu, pokud s ním už nemáte předchozí zkušenosti.



### Cena

WordPress je v základu úplně zdarma, nepočítate-li cenu hostingu, který vás v dnešní době může vyjít v průměru na okolo 50 korun za měsíc.

Mějte na paměti, spousta již zmíněných pluginů fungují na "freemium" platebním modelu, tzn. pluginy můžete využít v jejich free verzi, ta je však často omezená.

Pokud chcete přístup k plné verzi, musíte si připlatit. Čím více pluginů potřebujete upgradovat, tím více samozřejmě roste cena.

To v důsledku znamená, že než se rozhodnete pro WordPress, je potřeba mít jasno v tom, co chcete aby Váš web uměl a jaké pluginy k tomu potřebujete. 

### Technické možnosti

Silná stránka WordPressu je svoboda volby. 

Ve WordPressu si můžete vybrat, zda si chcete na web použít šablonu (nedoporučuji), web sami naprogramovat (programování WordPress šablon), anebo si ho postavit v jednom z široké nabídky block builderů.

Komunita WordPressu je tak velká, že pokud funkce kterou potřebujete, dává smysl, pravděpodobně pro ni někdo vytvořil plugin. 

### Uživatelská přívětivost

WordPress je platforma, která je na trhu už velmi dlouho a nabízí mnoho funkcí, není tedy snadné se v něm naučit pracovat a složitost uživatelského rozhraní kvůli pluginům spíše přilévá benzín do ohně.

Sice to zdaleka není to nejtěžší na trhu, každopádně počítejte s tím, že ze začátku z těch všech pluginů budete poměrně zmateni. Strmější learning curve WordPressu je jednoduše daň za jeho všestrannost a stáří.

<h2 id="Webflow">2. Webflow</h2>

Webflow je úžasná všestranná platforma nabitá nástroji. Nabízí všestranný blockbuilder a interní systém pro správu obsahu.

S blockbuilderem si tak nějak můžete dělat cokoliv si zamanete, nicméně je trochu složitější se s ním naučit.

Webflow si jednoduše můžete představit jako photoshop webových platforem, se kterým zaručeně neuděláte chybu!

### Cena

Na první pohled se může cena Webflow zdát trochu vyšší, nicméně za možnosti které nabízí, zcela adekvátní.

V základu si jednoduchou stránku bez domény můžete udělat úplně zdarma, nicméně doporučuji spíše plán za $23 měsíčně, který vám na většinu potřeb bude stačit.


### Technické možnosti

Webflow nabízí pokročilé možnosti pro tvorbu webových stránek bez nutnosti psaní kódu. Jeho blockbuilder je flexibilní a umožňuje detailní úpravy všech aspektů designu.

Interní systém pro správu obsahu je skvělý pro psaní blogových článků a popisy produktů, což činí z Webflow skvělou volbu pro tvorbu komplexních webových stránek.

Navíc Webflow nabízí možnost exportu kódu, což umožňuje další úpravy mimo platformu.

### Uživatelská přívětivost

Webflow je vhodný pro uživatele který už má zkušenosti v designu webových stránek. Naučit se však ovládat jeho block builder, může zabrat nějaký čas.

Rozhraní je moderní a intuitivní, ale začátečníci mohou mít strmější učící křivku. Na druhou stranu, Webflow poskytuje rozsáhlou dokumentaci a výukové materiály.

<h2 id="Framer">3. Framer</h2>

Framer je moderní nástroj pro tvorbu webových stránek, jehož hlavní vlastnost je jednoduchost a efektivita.

Umožňuje rychlou tvorbu prototypů a jejich následnou konverzi na plně funkční webové stránky.

Pokud již máte návrh webu připravený v jiné platformě, Framer nabízí možnost si ho do sebe vyexportovat a web máte téměř hotový.


### Cena

Framer nabízí několik cenových plánů, včetně bezplatného plánu pro jednoduché stránky.

Pro pokročilejší funkce a možnosti je potřeba přejít na placené plány, které začínají od 110 korun měsíčně pro jednostránkové weby a vyšší plán stojí 250 korun měsíčně. Za zahrnutý hosting a super nástroje pro správu webu, je to cena naprosto adekvátní.

Nicméně cena Frameru dokáže vyrůst, pokud potřebujete web spravovat ve více lidech a vyměňovat si přístup na jeden účet vám nepřijde jako ideální řešení.

### Technické možnosti

Framer je známý svou schopností rychle vytvářet a upravovat designové prototypy stejně jako v nástrojích Figma či Adobe Xd, ve Frameru ale mohou být snadno převedeny na živé webové stránky.

Umožňuje integraci s různými nástroji a službami a jeho uživatelské rozhraní je velmi intuitivní.

Framer také podporuje pokročilé animace a interakce, což je ideální pro vytváření dynamických a vizuálně atraktivních webů.

### Uživatelská přívětivost

Framer je uživatelsky přívětivý a je navržen tak, aby byl snadno pochopitelný i pro nováčky.

Rozhraní je čisté a intuitivní, což usnadňuje orientaci a práci s nástrojem. 

Pro pokročilejší uživatele nabízí Framer pokročilé možnosti přizpůsobení a integrace, což umožňuje vytvořit téměř jakýkoliv webový projekt.

<h2 id="Wix">4. Wix</h2>

Wix je populární webová platforma, která umožňuje tvorbu webových stránek pomocí intuitivního drag-and-drop editoru.

Je ideální pro uživatele, kteří hledají rychlý a snadný způsob, jak vytvořit profesionálně vypadající webové stránky bez znalosti programování.

Pro zkušenější uživatele existuje Wix Studio, které je pro trochu pokročilejší uživatele potažmo spíše web vývojáře a designery.

### Cena

Wix nabízí několik cenových plánů, od bezplatného plánu s reklamami až po prémiové, začínající přibližně na 256 korun měsíčně.

Vyšší plány samozřejmě zahrnují další možností, více úložného prostoru a další pokročilé nástroje.

### Technické možnosti

Wix poskytuje širokou škálu šablon a nástrojů, které umožňují uživatelům rychle vytvořit webové stránky.

Drag-and-drop editor je velmi intuitivní a nabízí velkou flexibilitu v designu. 

Wix také podporuje různé aplikace, které lze snadno integrovat do webových stránek pro rozšíření jejich funkcionality.

Platforma nabízí i základní SEO a analytické nástroje.

### Uživatelská přívětivost

Wix je navržen tak, aby byl co nejjednodušší na  užívání, což z něj činí ideální volbu pro začátečníky.

Jeho drag-and-drop editor umožňuje snadnou a rychlou tvorbu webových stránek bez nutnosti jakýchkoli technických znalostí. 

Wix také nabízí množství podpůrných materiálů, jako jsou návody, tutoriály a zákaznická podpora, což zajišťuje, že uživatelé mohou rychle a efektivně řešit jakékoli problémy.

<h2 id="ssg">5. SSG (Např. Next.js, Gatsby, 11ty)</h2>

Statické generátory webových stránek (SSG) jako Next.js, Gatsby a 11ty jsou moderní nástroje pro tvorbu webových stránek, které generují statické HTML soubory z dynamických zdrojů.

Jsou ideální pro vývojáře, kteří chtějí rychlé a bezpečné weby.

### Cena

SSG jsou v základu zdarma, protože jsou open-source. Hlavní náklady budou spojené s hostingem a případně s externími službami nebo rozšířeními, které budete potřebovat.

Například hostovací cloudové platformy Vercel (zejména pro Next.js) a Netlify (zejména pro vše ostatní) nabízejí velmi štědré bezplatné plány a cenově dostupné placené plány, které zahrnují pokročilejší funkce a vyšší limity pro provoz.

Za implementaci webu většinou potřebujete zaplatit programátorovi, pokud vývoj nezvládnete sami.

Takový vývoj je obecně většinou dražší, protože laťka nutných znalostí je nastavena velmi vysoko.

### Technické možnosti

SSG nabízejí výkonné možnosti pro tvorbu rychlých a škálovatelných webových stránek.

Next.js je oblíbený pro své univerzální aplikace, které mohou být renderovány jak na straně klienta, tak na straně serveru.

Gatsby je známý pro svůj ekosystém pluginů a rychlost, což z něj dělá skvělou volbu pro obsahově bohaté weby.

11ty je jednoduchý a flexibilní generátor, který je vhodný pro statické stránky a blogy. Všechny tyto nástroje podporují moderní JavaScript a mají velkou komunitu, která neustále přidává nové funkce a vylepšení.

### Uživatelská přívětivost

SSG jsou určeny především pro vývojáře, takže pokud nemáte zkušenosti s programováním, může být učení se těmto nástrojům náročné a spíše tento úkol předejte zkušenému programátorovi.

Nicméně, pro ty, kdo mají základní znalosti HTML, CSS a JavaScriptu, mohou být SSG velmi přístupné. Dokumentace je obecně velmi kvalitní a existuje mnoho tutoriálů a zdrojů, které vám pomohou začít.

Vzhledem k tomu, že SSG generují statické stránky, výsledné weby jsou rychlé, bezpečné a snadno spravovatelné.

## Shrnutí, podle čeho vybrat?

1. Web chci udělat poměrně levně, nevadí mi se učit s platformou pracovat - [**WordPress**](#WordPress)
2. Chci web s širokou škálou funkcí a možností, nevadí mi si připlatit - [**Webflow**](#Webflow)
3. Chci mít krásný design, ale zároveň chci jednoduchost a poměrně nízkou cenu - [**Framer**](#Framer)
4. Chci jednoduché prostředí a nestresovat - [**Wix**](#ssg)
5. Chci mít možnost s webem dělat kompletně co chci. Nevadí mi sehnat programátora, nebo si web naprogramovat. [**SSG**](#ssg)

<h2 id="nevim-si-rady">Stále si nevíte rady, jak dál?</h2>

Není problém, kontaktujte mne a můžeme si domluvit zdarma konzultaci, ve které mi sdělíte vaše potřeby a já vám pomůžu vybrat správné řešení!
[Domluvit konzultaci](/#contact)